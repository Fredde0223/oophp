---
---
Kmom02
=========================


__Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?__

Tycker egentligen att UML är ganska lättläst och lätt att jobba med. Hittills har ju dock UML varit lite jobbigare att skapa då vi måste rita upp diagramen själva. Men det finns ju ingen kod att utgå från så man har ju inte så mycket val. PhpDocumentor är ju istället ett verktyg som tittar på koden och kommentarerna och autogenererar dokumentationen. Gillar konceptet men vet inte riktigt hur jag ska jämföra det med UML. UML används ju mer som att planera en struktur medan phpDocumentor ger en överblick av strukturen efter att koden är skriven, så båda har ju sina användningsområden.

__Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?__

Kunde behålla grundstrukturen i princip. Det var lite jobbigt att få allt på rätt plats, men det gick ändå relativt snabbt och fungerade som jag ville. Fick skriva om några småsaker.

__Hur känns det att skriva kod utanför och inuti ramverket, ser du fördelar och nackdelar med de olika sätten?__

Att skriva kod utanför ramverket just nu känns mycket mer bekämt och jag känner mig mer "hemma". Jag gillar idén med ramverket men det är lite jobbigt att hitta runt samt att se till att man skriver rätt kod på rätt plats. Förstår att om man känner till ett ramverk bättre, samt skriver stora program, kan det vara väldigt bra att ha ett ramverk att luta sig mot. För mig hittills är det dock lite överväldigande att jobba i ramverket, men det fungerar ändå som det ska.

__Vilken är din TIL för detta kmom?__

Att jobba med namespace och hur dessa autoloadas var en bra sak att lära sig känner jag. Det var även bra att få se och testa på att flytta skriven kod in i ramverket. Att flytta koden gick bra men jag känner mig fortfarande inte helt säker på hur vi gjorde, men övning ger färdighet, så hoppas på att det kommer kännas bättre senare.
