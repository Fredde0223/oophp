---
---
Kmom03
=========================


__Har du tidigare erfarenheter av att skriva kod som testar annan kod?__

I kursen oopython skrev vi lite enhetstester. Av vad jag kommer ihåg fungerade det på ett liknande sätt.

__Hur ser du på begreppen enhetstestning och “att skriva testbar kod”?__

Jag ser helt klart fördelarna i att kunna testa sin kod. Enhetstesing tror jag kommer vara till stor hjälp senare. Testerna ser till att vi kan göra ändringar i vår kod och kontrollera att allt fortfarande fungerar som det ska. Att skriva testbar kod blir ju som en naturlig sak att göra för att enkelt kunna skriva testerna.

__Förklara kort begreppen white/grey/black box testing samt positiva och negativa tester, med dina egna ord.__

Black box testing är tester som endast tittar på om koden som skrivits gör vad den ska. Den som testar koden behöver inte någon bakomliggande kunskap om hur koden skrivits utan tittar endast på om reslutatet är det förväntade.  
White box testing tittar istället på kodens struktur och om de olika raderna kod körs vid rätt tillfällen och på rätt sätt. Den som testar koden i detta fallet behöver bakomliggande kunskap.  
Grey box testing är en kombination av white och black box testing och testar helt enkelt både funktionalitet och resultat.  
Vid positiva tester testar du t.ex. en input med giltig data. I detta fallet vill du att din kod ska bete sig så som den är skriven.  
Vid negativa tester testar du t.ex. en input med ogiltig data. Nu förväntar du dig istället kanske att koden bryter eller att en exception kastas.

__Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?__

Jag gick tillbaka och tittade på de olika delar av ramverket vi tidigare skrivit kod i för att friska upp minnet om var de olika filerna skulle placeras och hur de skulle se ut. Allt utom själva klasserna för spelet ligger på samma platser där vi tidigare lagt vårt guess-game och ser väl ändå på något sätt liknande ut. Själva utmaningen var att skriva bra klasser och att få spelet att köra på ett bra sätt. Jag valde att skriva klasser som ärvde uppåt, från själva tärningen och hela vägen upp till sjävla spelet. Alla klasser som ligger under själva spel-klassen tar bara hand om vad som händer då tärningar slås och vilken information som sparas. I spel-klassen finns sedan lite mer specialiserade funktioner för att exempelvis låta datorn spela.

__Hur väl lyckades du testa tärningsspelet 100?__

Hade några minuter över och testade att skriva kod för att se hur kan kunde få 100% kodtäckning. Till slut lyckades jag skriva lite kod som gav mig 100%, men det var som sagt mer som ett litet test för att se hur allting fungerade.

__Vilken är din TIL för detta kmom?__

Att lite mer från grunden skriva kod i ramverket för att få en fungerade sida med ett spel. Detta kändes som bra träning för att få ännu mer kläm på var de olika delarna av koden skulle finnas. Självklart var även enhetstestingen bra att känna och klämma på för att få mer förstående kring denna.
